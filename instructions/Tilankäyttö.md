---
layout: page
title: Tilankäyttö
navigation: True
logo: 'assets/images/alien_pink.svg'
category: instructions
---

Tilankäyttömaksun voit maksaa <a href="https://holvi.com/shop/hacklabmikkeli/">Holvissa</a>.

Yhdistyksen jäsenyys oikeuttaa sinut ryhtymään tilankäyttäjäksi, mikä tarkoittaa 24/7 -pääsyä labin tiloihin sekä mahdollisuutta säilyttää omia projekteja labin tiloissa. Tilankäyttömaksut ovat myös toimitilamme pääasiallinen ja tällä hetkellä ainoa rahoituksen lähde.

#### "Toimintaohje"

* Jäseneksi liittymisesi jälkeen voit hankkia tilankäyttöä.
* Tilankäyttön hankkimisen jälkeen voit nauttia hacklabin kaikista eduista:

#### Mitä tilankäytöllä saa:

* 24/7 -pääsyn hacklabin tiloihin. Tällä hetkellä käytössä on puhelinsoitolla aukeava sähkölukko. Puhelinnumeron lisääminen lukkoon tapahtuu hallituksen toimesta.
* Oikeuden käyttää yhteisiä työkaluja ja laitteita sekä mahdollisuuden lainata muiden jäsenien työkaluja ja laitteita. Muiden jäsenten omien ja vaarallisten tai monimutkaisten laitteiden osalta, on hyvä pyytää ensin käyttöopastus.
* Pääsyn läbin varastoon josta voi lähes vapaasti hakea materiaalia projekteihin ja johon voi tuoda itselleen tarpeetonta materiaalia, muista kuitenkin pitää hyllyt järjestyksessä.
* Voit säilyttää projektejasi läbillä. Pienet projektit säilytetään omassa, nimetyssä, Smart Store Classic 15 -laatikossa, niille varatussa hyllyssä. Suuremmat projektit säilytetään nimettyinä, siten etteivät ne haittaa työskentelyä läbillä. Selkeästi suurten projektien (esim. sähkömoottoripyörä, pesukone) säilyttämisestä sovitaan tapauskohtaisesti hallituksen kanssa.


#### Tilankäytön tuomia vastuita:

* Toimi tilankäyttösääntöjen mukaisesti eli: pidä huolta läbistä, siivoa jälkesi ja auta pitämään yllä yleistä siisteyttä. Tilankäyttösäännöt on nähtävissä läbin ilmoitustaululla.

#### Muuta:

* Hacklabillä odotetaan hieman omatoimisuutta ja yhteistyökykyä, kehitysideat ovat tervetulleita eikä ole olemassa tyhmiä kysymyksiä. Muista kuitenkin keskustella asioista, ennen kuin lähdet tekemään jotain, mikä voi vaikuttaa muihin jäseniin.
* Hackläbillä olevat laitteet tuppaavat välillä menemään rikki, joten jos osaat ja haluat korjata niitä, niin se on vain positiivinen asia. Ethän silti tee mitään vaarallisia virityksiä ja teippipatentteja.
* Hacklabin tilat on jaettu eri teemoille suunnattuihin työ- ja oleskelutiloihin. Kullekin tilalle on nimetty tilavastaavat, jotka päättävät tilan koordinoinnista ja organisoinnista yhteisön edun mukaisesti. Tilavastaavat toimivat keventämässä ja jakamassa taakkaa tilojen siistinä ja toimikuntoisena pitämisestä. Ajantasainen lista tilavastaavista on nähtävissä läbin ilmoitustaululla.
