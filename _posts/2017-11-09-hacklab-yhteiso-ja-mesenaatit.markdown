---
layout: post
cover: 'public/images/rpibanks.jpg'
title: Hacklab, yhteisö ja mesenaatit
date:   2017-11-09 21:00:00
tags: event
subclass: 'post tag-event'
categories: 'casper'
---

Hacklabit elävät pienistä puroista yhteisön voimin. Niiden tarkoitus on vaalia maker-yhteisöjä sekä tukea kaikenlaista teknistä ja vähemmän teknistä tekemistä, kokeilemista ja rakentelua. Tarvitaan työtilaa, työkaluja, härveleitä ja kaiken maailman komponentteja. Harmillisesti kaikki tämä pitäisi kyetä maksamaan ja tarjoamaan uteliaiden käyttöön kaikille sopivalla kuukausimaksulla tai jopa ilmaiseksi, jos vain pystyisi. Yleensä hacklabien talous on melkoinen kamppailulaji.

Onneksi on olemassa yhteisö ja mesenaatteja. Aapo Rista [@aapris](https://twitter.com/aapris) takoi Mindtrekissa mielettömän flipperituloksen APInf:n [@APInf_io](https://twitter.com/APInf_io) tiskillä, ja päätti lahjoittaa voittamansa Raspberry Pi:n yhteisölliseen käyttöön Hacklab Mikkelille [@HacklabMikkeli](https://twitter.com/HacklabMikkeli). Paketista kuoriutui myös päheitä APInf powerbankeja. Veikkaan, että niitä nähdään vielä tulevissa blogipostauksissa ja kuvissa erilaisten yhteisten projektien yhteydessä. 

Yksi Raspberry Pi ja parikolme powerbankia voi tuntua pieneltä, mutta juuri tällaisista pienistä puroista hacklabit rakentavat tarjottavaa yhteisöillensä. Olisipa flipperikisoja useammin tai lukisipa muutama firma tämän postauksen ja pohtisivat, voisivatko he tehdä mitään paikallisen hacklabin hyväksi? Suomesta meitä löytyy 14. Tsekkaa [http://hacklab.fi/](http://hacklab.fi/).
