---
layout: post
cover: 'public/images/mmd2-cover.jpg'
title: Mikkeli Maker Day 2017
date:   2017-04-24 13:00:00
tags: event
subclass: 'post tag-event'
categories: 'casper'
---

Hacklab Mikkelin kevään 2017 tapahtumat jatkuivat eilen Mikkeli Maker Dayllä. Tapahtuma oli tutkimusmatka rakentelun ja teknologian maailmaan. Esillä ja kokeiltavana oli mm. 3D-tulostusta, elektroniikkaa, robotiikkaa sekä uudempia ja vanhempia pelilaitteita. Robotiikan esimerkkeinä olivat Hacklab Mikkelin tulevan leikkimielisen robottisotaliigan kolme osallistujaa.

![](/public/images/mmd2-robot.jpg)

Pelilaitteita edustivat tällä kertaa itse rakennettun pelikabinetti, joka osoittautui tälläkin kertaa suosituksi laitteeksi. Sen ohella mukaan otimme Speden Speleistäkin tutun itse rakennetun nopeustestin. Amiga 500 ja Commodore 64 saivat jäädä hacklabille, sillä tänä vuonna niitä tuurasi Amiga 4000. *Mikkelin Kanuunan* toinen osakilpailu järjestettiin tapahtuman yhteydessä - eli tarkkuusammuntaa kaupungin halvimmalla pehmopalloaseella.

![](/public/images/mmd2-pelit.jpg)

Tapahtuma houkutteli jälleen yllättävän paljon väkeä paikalle, vaikka kaupungissa järjestettiin samanaikaisesti muitakin tapahtumia, eikä sääkään ollut vielä keväisen lämmin. Arvio osallistujamäärästä, poislukien järjestävien tahojen edustajat, on pitkälti toista sataa. Suosio asetti positiivisen paineen uusia tapahtuma taas ensi keväänä. 

![](/public/images/mmd2-yleis.jpg)

Ensimmäinen Mikkeli Maker Day järjestettiin viime vuonna yhteistyössä Mikkelin ammattikorkeakoulun ERNOD-hankkeen ja Mikkelin kaupunginkirjaston kanssa. Fiiliksiä tapahtumasta löydät [blogistamme](http://mikkeli.hacklab.fi/mikkeli-maker-day/). Tarkempi tutustuminen Hacklab Mikkelin toimintaan onnistuu parhaiten avoimissa ovissa torstaisin klo 17 alkaen. Hacklabimme löydät osoitteesta Pietarinkatu 23, jossa sisäänkäynti Yrjönkadun puolelta.